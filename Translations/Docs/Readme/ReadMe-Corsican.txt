WINMERGE

WinMerge hè un attrezzu di paragone è di fusione à fonte aperta per Windows.
WinMerge pò paragunà cartulari è schedarii è affissà e sfarenze in un furmatu
di testu visuale chì hè capicitoghju è faciule à manighjà. WinMerge pò esse
impiegatu, sia cum’è un attrezzu esternu di paragone o di fusione, sia cum’è
un’appiecazione autonoma.

WinMerge cuntene tante funzioni per rende più faciule u paragone, a
sincrunizazione è a fusione. Parechji linguaghji di prugrammazione è altri
furmati di schedariu anu a so sintassa sopralineata.

L’ultime versione è infurmazione di WinMerge sò dispunibule à l’indirizzu :
	https://winmerge.org/

Lanciu rapidu
=============
Per amparà cumu fà l’operazioni basichi dopu à l’installazione di WinMerge,
cliccu nant’à Aiutu > Aiutu WinMerge è navigate à u paragrafu di u lanciu
rapidu. Osinnò, impiegate a versione web à l’indirizzu :
	https://manual.winmerge.org/Quick_start.html

Aiutu WInMerge
============== 
L’aiutu di WinMerge hè installatu di lucale cum’è un schedariu d’aiutu HTML
Microsoft, WinMerge.chm, durante l’installazione de WinMerge. Per apre
l’aiutu, cliccu nant’à Aiutu > Aiutu WinMerge o appughjate nant’à u tastu F1
in a finestra di WinMerge. Nant’à a linea di cumanda, lanciate u schedariu
d’esecuzione WinMerge cù u cumutatore d’aiutu /?.

Pudete dinù sfuglià a versione HTML di l’aiutu di WinMerge à l’indirizzu :
	https://manual.winmerge.org/

Assistenza WinMerge
===================
Dumande o sugestioni apprupositu di WinMerge ? Un bellu locu per principià
sò i fori di a cumunità WinMerge chì si trovanu à l’indirizzu
https://forums.winmerge.org/. Di manera regulare, i sviluppatori leghjenu è
rispondenu à e dumande nant’à sti dui fori. Impiegate i fori di chjachjarata
generale per i penseri nant’à WinMerge, cum’è e dumande apprupositu di u so
impiegu. Impiegate u foru di i sviluppatori per i penseri nant’à u sviluppu
di WinMerge.

Riferimentu di prublemi è dumande di funzioni
=============================================
S’è un penseru ùn hè micca currettu in i fori di WinMerge, verificate u
ghjestiunariu di prughjettu à l’indirizzu https://project.winmerge.org/
induve si pò cunsultà l’articuli dighjà creati o mandà e vostre dumande,
secondu à l’unghjette cum’è « Bugs » o « Feature Requests ».

S’è vo mandate un raportu di prublema, ci vole à indicà u numeru di versione
di WinMerge in u vostru raportu. Pudete ingenerà un ghjurnale di
cunfigurazione grazia à l’azzione Aiutu > Cunfigurazione. Ci vole à
aghjunghje stu ghjurnale à u vostru raportu di prublema perchè ellu
cuntene parechje infurmazioni ghjuvevule per i sviluppatori.


- I sviluppatori di WinMerge
